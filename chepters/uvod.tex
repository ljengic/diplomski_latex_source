\documentclass[../diplomski_rad.tex]{subfiles}

\begin{document}

\sloppy

\justifying

Globalna populacija starijih osoba rapidno raste, pri čemu se očekuje da će udio osoba 
starijih od 65 godina porasti s 10\% u 2022. na 16\% do 2050. godine \cite{Chen2023}. 
Ovaj demografski trend prema starenju populacije, uz istovremeni pad radne snage zdravstvenih djelatnika, predstavlja značajne izazove za 
javno zdravstvo i socioekonomske sustave. 
%Rastući broj starijih osoba, uz istovremeni pad radne snage skrbnika, stavlja značajan pritisak na 
%globalne zdravstvene sustave u smislu operativnih troškova i raspodjele resursa.
S porastom očekivane životne dobi povećava se i broj kroničnih bolesti poput dijabetesa, 
bolesti srca, artritisa te neurodegenerativnih bolesti poput Alzheimerove ili Parkinsonove bolesti. 
Upravljanje ovim bolestima zahtijeva kontinuirano praćenje i medicinsku skrb u čemu 
nosive tehnologije mogu donijeti značajan doprinos. 

Tradicionalan pristup zdravstvenoj procjeni oslanja se na posjet liječniku, što troši resurse zdravstvenog sustava 
i potencijalno može rezultirati prekasnom dijagnozom. 
Također, na taj način pacijentovo stanje ne može se pratiti kontinuirano kroz dulje vremensko razdoblje.
Primjena digitalnih tehnologija u kliničkoj praksi rezultirat će kvalitetnijom, kontinuiranom skrbi za pacijente kao i 
efikasnijim zdravstvenim sustavom. 
Nadalje, nosivi sustavi mogu generirati trenutne alarme u slučaju hitnih situacija poput moždanog udara, 
napadaja ili pada, omogućujući pravovremene medicinske intervencije \cite{Chen2023}.

Zatajenje srca je medicinsko stanje koje se javlja kada srce ne može pumpati dovoljno krvi kako bi 
zadovoljilo potrebe tijela. Jedan od uobičajenih simptoma zatajenja srca je periferna edema, odnosno nakupljanje 
tekućine u tkivima, posebno u donjim ekstremitetima \cite{Abassi2022}. Zbog toga je praćenje tjelesnih tekućina izuzetno važna 
dijagnostička metoda za procjenu stanja pacijenata koji boluju od zatajenja srca. Jedna od neinvazivnih metoda 
procjene volumena tjelesne tekućine je bioimpedancijska spektrografija. 

Kao rezultat toga, u okviru ovog diplomskog rada razvijen je nosivi sustav za praćenje tjelesnih tekućina u nogama, 
kao i ispitno okruženje za njegovo evaluiranje. 
Sustav se temelji na MAX30009 integriranom sučelju za mjerenje bioimpedancije i STM32WB55MMG bežičnom modulu koji omogućava komunikaciju 
s razvijenim ispitnim okruženjem. Sustav je testiran i uspoređen s referentnim uređajem za mjerenje bioimpedancije SFB7 ImpediMed.
Sustav je namijenjen starijoj populaciji te je stoga prilikom razvoja uređaja i ispitnog okruženja 
posebna pažnja pridana jednostavnosti i intuitivnosti korištenja sustava. 

\end{document}